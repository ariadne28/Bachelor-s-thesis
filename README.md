<b> Abstract </b>
<br>
<p align=justify>
La presente tesi ha come oggetto di studio la produzione letteraria di Enchi Fumiko 円地文子 (1905-1986), analizzata nell’ottica dei <i>gender</i> e <i>queer</i> studies a partire da una visione d’insieme del periodo storico d’interesse e del profilo biografico dell'autrice. Si sofferma a seguire sull'uso del <i>topos</i> letterario della possessione spiritica, ricorrente nelle opere della scrittrice, e sull’indagine sulla sessualità e l'identità di genere, in particolare quella femminile, in esse portata avanti anche e soprattutto attraverso il legame con la tradizione teatrale giapponese e il dialogo intertestuale con autori a lei coevi. 
L'obiettivo finale è quello di dimostrare come una scrittrice vissuta in Giappone nell'epoca Shōwa (1926-1989) abbia trattato tematiche estremamente attuali e come, seppur appartenendo a un contesto ancora molto legato a elementi tradizionali della cultura giapponese, sia possibile leggere le sue opere da una nuova prospettiva che permette di rivelare la modernità del pensiero che in esse confluisce. L’impegno ultimo è quello di ribadire l’importanza della sua produzione e dei messaggi portati avanti dall'autrice nel panorama della letteratura novecentesca, nonché la sua innegabile influenza sulle generazioni a lei successive.
</p>
